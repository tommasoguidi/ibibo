[Testo di "Rivoltella (demo)"]

Nel tuo gioco d'ombra
Piazza Duomo era seta nera
Diversi gatti accanto alle tue passeggiate
Con una rivoltella a sera bloccata
Ghiaccio insanguinato
Tu senza reggiseno e la Russia sugli scivoli

Sotto la quercia fitta di cartastraccia
Il naviglio è un lupo nel fango dolce
O credo una lince che sbava perla
La collana che hai rubato a tua madre
Io mi nascondo dentro al tuo Barbour
Come serpenti bianchi, dentro all'armadio
Proprio adesso che devo andare
Ho due appuntamenti col pavimento
Io non ho mai freddo, al massimo è lui ad avere me

Il mio quartiere gioca a braccio di ferro
Con i tramonti, hanno muscoli di grandinate storiche
Mentre il parco affonda in pasto alla ragnatela
Turkish Market rilucente
Fra campagne di booster spaccati su prati a soqquadro
Androne fuoco d'artificio

Il piccolo indù gioca con un cane
E lattine di birra del padre
Che fuma sul cornicione, mentre
L'ambulanza si rovescia contro le spighe
E le sue onde di ammassi di buio per palazzi scheletri

Il paesaggio fondo come una biblioteca bruciata
Somiglia alla mia felicità
E corro sotto le finestre dell'ospedale
In modo che tutti possano ammirare quanto sto male

Io so riprodurre nei tuoi occhi lo stesso colore
Che ha il mare di notte a febbraio
