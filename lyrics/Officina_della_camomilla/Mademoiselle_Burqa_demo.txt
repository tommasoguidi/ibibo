[Testo di "Mademoiselle Burqa (demo)"]

Molto presto io e la mia amica giocheremo a calcio
Con le vostre facce dentro il bar etiope
Poiché l'alcool sostituisce l'Africa

Escogita truffe dolci mezzogiorno
Per affondare
Perché sei storto e cadi come un mazzo di carte sulle scale

La mia amica ha il burqa e le scarpe da ginnastica
È una malattia di giostre nere
Capisce molto male il mio francese scolastico
Nel pomeriggio elastico di gomma, caos, passato multicolore
Anche se i supermercati si sono mangiati la sua collina
Lei continuerà a passeggiarci dentro
Con dei fiori sull'orecchio e sul velo
La mia amica ha il burqa e un cigno pedalò di plastica
E non gliene fotte un cazzo della musica straniera
Lei suona le foglie è avanti anni luce rispetto alla schiacciante
Maggioranza giovanile
E andate a studiarvi Bruno Munari
Domandatevi cosa sono i cieli elefanti
Peso colore ripetizione
Sfaccettature secondo mare
La mia amica ha un coltello per aprirmi la solitudine
Con le sue visite magiche ha un colloquio sul fiume
E lo so che non la vedrò mai con le gambe accavallate in una posa
Provocante e assocerò sempre la sua faccia alle cose che esplodono
Assocerò sempre la sua faccia alle macchine che esplodono

La mia amica mi ha lasciato la giacca
E mi ha dato un bacio sulla guancia
Ed è scappata in un vortice di gru
In un vortice di sole e di gru
