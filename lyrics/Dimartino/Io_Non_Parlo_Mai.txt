[Testo di "Io Non Parlo Mai"]

Ho visto Carlo, era vestito da coniglio
Lavorava al parco giochi, domenica sera
Distribuiva palloncini ai bambini
E alle mamme divorziate da poco più di un ‘ora
Mi ha detto che non parte più per il Giappone
Che la pesca del tonno quest’anno è andata male
Male, ma per me lui ha paura degli aerei

C’è che passa il tempo
E che lo spazio resta sempre quello
Io non parlo mai e forse è meglio
Io non parlo mai del fatto che ho in mente
Di compiere un viaggio interstellare
Costruirmi un astronave con due bidoni giganti dell’immondizia
Appiccicati al motorino di un frigorifero
Poi collego tutto all’elica di un ventilatore o alla ventola di una stufa
Mi invento una tuta fluorescente, tipo supereroe per velocità importanti
E poi provo a volare, non sarebbe difficile, potrebbe riuscirmi

Poi ho incontrato Cristo che viaggiava su un autobus
Per New Orleans, con le converse rotte dalla strada
E la barba di chi ha perso tutto nella vita
E se ne va in un’ altra città, in un altro condominio
O in un altro paradiso ad ore, con aria condizionata e frigobar

C’è che passa il tempo
E che lo spazio resta sempre quello
Io non parlo mai e forse è meglio

Io non parlo mai dei miei viaggi interstellari
A bordo dei limoni volanti
Io non parlo mai di me e di te
