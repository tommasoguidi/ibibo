[Testo di "L'attimo esatto"]

[Strofa 1]
Lasciò un vuoto ed un silenzio immenso
Da quel giorno in cui se ne andò via
Nello specchio restò il suo riflesso
E un addio freddo con la sua grafia
Forse l'unico mezzo era andare all'indietro
Riavvolgere il tempo per riaverla davvero
Guardando nel cielo già pioveva a rovescio
Ogni goccia da terra risaliva su al cielo
Sfogliava il passato come i giorni di un diario
Loro in strada per mano camminando al contrario
E là la pendola in sala andava in senso antiorario
Ed ogni nube nell'aria richiamava ogni lampo
E tutto il mondo ed il tempo ora scorreva all'indietro
E lui riflesso sul vetro ora cambiava d'età
E le fogliе nel vento che soffiava all'invеrso
Ritornavano ai rami, ai viali della città
Negli occhi rientrava il suo pianto
Quando-do spariva la malinconia, via, via (Col capo folto)
Guardando il manto del parco si chiudevano i fiori
Poi spariva ogni quadro e poi la casa fra gli olmi
Quando l'amore soffiava l'aria dentro ai polmoni
E al loro amore bastava stare dentro ai pronomi
[Ritornello]
Poi quando penserai: "È stato tutto vero o è solo la mia fantasia?"
E quando pioverà, ma dalla terra al cielo
Forse tu tornerai

[Strofa 2]
Eh, e dove sei adesso che ti cerco?
Pioggia in strada, quadro pointilliste
Per ritrovarti ho rovesciato il tempo
In questa sabbia di punti di vista
E tutti i suoi libri sparsi, lanciati per aria
Là con le ali aperte ora dormivano a terra
Si alzavano piano, volavano in alto
Le tornavano in mano, volo di una libellula
E attorno a loro là intorno ora cambiava il contorno
Ritornando a quel giorno in cui la vide in un flash
Vecchi eroi sullo sfondo ritornavano al mondo
Sopra i muri al tramonto, mille sfide a bootstrap
Tutta una vita in rewind, wind, wind (Dal polo opposto, ah)
Sul filo della nostalgia (Tra alba e tramonto)
Poi finalmente là in fondo lei lo stava aspettando
Rallentando un secondo lui riavvolse più adagio
Fermò il tempo per sempre in quell'attimo esatto
Il big bang della sorte dentro a quel primo bacio
E tutto il mondo là attorno era un incanto perenne
Là la pioggia di sfondo ora scendeva giù in loop
No passato o futuro ma un segmento presente
Gli occhi chiusi, le labbra, il tempo non c'era più

[Ritornello]
Poi quando penserai: "È stato tutto vero o è solo la mia fantasia?"
E quando pioverà, ma dalla terra al cielo
Forse tu tornerai
Mia