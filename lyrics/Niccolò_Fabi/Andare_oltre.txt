[Testo di "Andare oltre"]

[Strofa 1]
E poi ricominciare da capo ad uscire la sera
A comprarsi i vestiti
Ai rituali dei corteggiamenti
Agli inviti a cena nei ristoranti
Alla paura di restare a casa
A volere piacere
A mascherare il dolore
E poi aprirsi di notte in un letto
Entrare in un corpo diverso
Un sonno leggero con un estraneo al tuo fianco
E quel pensiero dopo il risveglio
Che ti accompagna mentre scendi le scale
Sarà una stella cadente o una storia per sempre?
[Ritornello]
Tu mi perdonerai mai?
Sì che mi perdonerai
Tu mi perdonerai mai?
Sì che mi perdonerai

[Strofa 2]
E poi raccontarsi di nuovo le vacanze di infanzia
Gli amori passati, i film preferiti e i traumi subiti
Ma la vita è ormai lunga come le sue complicazioni
Le strutture mentali, i doveri e le cicatrici
Permettere a un altro di occupare il nostro spazio
E di guardarlo da dentro
Dentro i confronti e le sostituzioni
Un altro che vive con i nostri fantasmi
E che ci spinge verso il futuro
Sfida il nostro equilibrio e ci toglie il respiro

[Ritornello]
Tu mi perdonerai mai?
Sì che mi perdonerai
E io mi perdonerò mai?
Sì che mi perdonerò (Oh)

[Outro]
E intanto sono già al di là del ponte
La mia condanna, lo sai, è andare oltre
Andare oltre
Andare oltre
Andare oltre
Andare oltre
