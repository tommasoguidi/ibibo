[Testo di "Nel Blu"]

[Strofa 1]
È stato come in un appuntamento
Su uno scoglio prima del tramonto
Sembrava che io guardassi solo al largo
Ma ti ho sentita arrivarmi accanto
Prima seduti con le gambe fra le braccia
Ognuno muto dentro i suoi richiami
Poi con cura ci siamo aperti come libri
Aiutandoci a ricordare i nomi
Di quelli che eravamo
Quelli che eravamo
[Strofa 2]
Tu arrivavi dalla fine di una guerra
Io ero scivolato dal mio piedistallo
Un'assemblea di cocci a conversar di vasi
Due cani col guinzaglio alla ricerca di un padrone
Nella schiuma in basso ci appariva tutto chiaro
Che non si nasce con un coltello tra le mani
Guardandoci negli occhi entrambi sapevamo
Che alla fine qualcuno pagherà
Il male che ci ha fatto
Qualcun altro

[Strofa 3]
Così ci siamo alzati contro il vento
E in pochi passi eravamo fino al porto
Con il coraggio che da soli
Non avremmo mai trovato
Tu mi hai sorriso e ho sentito di essere pronto
Così il peso si è lasciato andare avanti
I talloni si sono alzati dalla terra
Tu avevi paura, io forse un po' di più
Ma l'attimo dopo in un salto
Noi eravamo insieme, nel blu
Nel blu
Nel blu
