[Testo di "Solo un uomo (2022)"]

[Strofa 1]
È solo un uomo quello di cui parlo
Del suo interno come del suo intorno
Di quando scivola su stesso
Di quando scrive come adesso
Sulle sue guance ha il vento fresco
Della vetta della conquista
Sotto le unghie ha la terra quando striscia
[Strofa 2]
Le sue serate, le sue ferite
Le donne amate e poi dimenticate
Dell'ambizione della speranza
Le ragnatele della sua stanza
Di quando ha paura di morire
O un orgasmo la fa tremare
Di quando la vita non è poi così come appare

[Ritornello 1]
È solo un uomo quello di cui parlo
Quando inciampa nella sua ombra
Quando cammina sull’acqua e non affonda
È solo un uomo quello di cui canto
Di quando sbaglia e non si perdona
Il furore e il disincanto di quell'universo
A forma di persona

[Strofa 3]
Parlo di quando spara a suo fratello
E s'inginocchia a un portafoglio
Quando osserva l’infinito attraverso il suo ombelico
Quando sventola una bandiera
O ci si nasconde dietro per paura
Una menzogna è più cattiva
Nascosta dentro una preghiera

[Ritornello 2]
È solo un uomo quello di cui parlo
Di una doccia dopo un tradimento
Del sorriso che ritorna dopo che ha pianto
È solo un uomo quello di cui scrivo
La notte prima di un lungo viaggio
Quando non sa se poi partire sia solo partire
O magari scappare

Ma è solo un uomo quello che mi commuove
Che vorrei uccidere e salvare, amare e abbandonare
È solo un uomo ma lo voglio raccontare
Perché la gioia come il dolore si deve conservare
Si deve trasformare