[Testo di "Sei forte"]

Sei forte perché sai cadere bene
Cadi e ti spacchi tutta
Ma i sogni no, non ti si rompono mai
A loro hai insegnato come atterrare sempre in piedi
Sei forte perché crolli
Ti spezzi
Ti frani
Ti sfumi
Ti pieghi
Ti consumi
Ma non molli mai la presa
Sei forte perché insegni agli attimi a cogliersi da sé
Insegni a riconoscere i momenti giusti e i momenti sbagliati
Insegni in un istante, l'istante, gli istanti da prendere
E quando il mondo non è divertente
Tu trovi sempre il modo per divertire il mondo
Sei forte perché quello che gli altri chiamano precipitare
Tu lo chiami volo
E quando il mondo ti casca addosso in mille pezzi
Tu in silenzio ricomponi tutto e riprendi a camminare
Piedi per terra
Testa fra le nuvole
Sei forte perché ti chiedi aiuto
Perché ti aiuto
E non ti volti mai le spalle al sole
E se lo fai è solo per dare una mano alla luna
Sei forte
Perché sai fare tutto benissimo da sola