[Testo di "Sei diventata dura"]

Sei diventata dura col tempo
Ti sei indurita forte in questi inverni, eh?
Ne hai prese di botte tu

Di delusioni, di sconforti
Ne hai detti di 'c'ero quasi'
Quanti 'quasi per un pelo' hai vissuto?
Quanti 'eh va beh' ti sei ritrovata a dire?
In quanti ti hanno amareggiato?
Che ora ci sorridi un po' su
Che ora la parola "amareggiata"
È composta da "amare" e "reggia"
Ma tu lo sai benissimo che l'amore
Non può essere rinchiuso
In uno stabile appariscente

E ti sei indurita negli anni, eh?
Tanto che i bambini a volte
Ti scambiano per un tronco
E dicono alle madri
"Mamma ma che albero è?"
E la mamma risponde
"Giù quella mano, non indicare
Non è un albero
Non lo vedi che è una ragazza?
Sta solo passando momenti molto duri
Ma vedrai che rifiorirà"

Ti sei indurita col tempo, eh?
Quante te ne ha fatte la vita?
Quante botte, quanti colpi
Quante guerre combatti nei tuoi silenzi?
In camera
Con una sigaretta e un libro che sottolinei
Quando rivela parole che forse
Potranno esserti d'aiuto
Quanto ti sei fatta dura col tempo?
Così tosta, così roccia
Ciò nonostante
Hai ancora quella sana sensibilità
Di lasciarti nel cuore un piccolo spazio
Gentile e fragile
Sperando che la prossima volta
Sia quella buona