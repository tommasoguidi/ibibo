[Testo di "Il trucco dell'aperitivo"]

Mio padre mi diceva che per fare felice una donna
Non ci vuole molto, ma ci vuole molto
Cioè, si spiegava meglio
Non ci vuole molto impegno, mi diceva
Ma ci vuole molta passione
Non ci vogliono molti soldi
Ma ci vuole un sacco di creatività

Per vedere se la donna che hai accanto sta bene
Tu portala a passeggiare, mi diceva
Portala nei vicoli della città
Portala a guardare le cose piccole
Come le vecchiette che annaffiano dai balconi
Che poi le passeggiate
Aiutano pure ad innamorarsi di più, mi diceva
Perché quando si cammina
I pensieri stupidi scorrono via
Rimane solo il giorno
Rimane solo il presente, la bellezza di questo momento
Rimanete solo voi due
Poi portala a fare un aperitivo, mi diceva
Quella sarà la prova del nove
Fate un bell'aperitivo insieme
Riposatevi dalla passeggiata
Bevete, mangiate, ridete
Diamine, falla ridere

E se dopo l'aperitivo ti dice
Oh, io ho ancora fame, andiamo a cena?
Ecco, se ti dice così
Allora significa che quella persona
Sta davvero bene con te
È felice, mi diceva
Perché una donna
Quando sta bene
Ha sempre fame