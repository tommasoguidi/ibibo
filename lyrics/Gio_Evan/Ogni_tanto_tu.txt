[Testo di "Ogni tanto, tu"]

Ogni tanto pensa a te
Non annullarti troppo per gli altri
Che poi ti si confondono gli umori
Conserva sempre un pezzo di te
Esistiti, mantieniti intero
Se serve, abbracciati da solo
Ogni tanto tieniti a mente
Non scomparirti troppo
Che c'è tempo per diventare il vento
Per ora sii tempesta
Fatti goccia che piomba a dissetare
Le persone a forma di foresta
Non sfuggirti, che poi
Che poi riesce difficile prenderti per mano
Ed è brutto poi passeggiarе
Con chi guardi, ma non riesci a vederе
Riacchiappati quando tendi ad allontanarti
Che le andate son belle
Ma è con i ritorni che vediamo quanto siamo cresciuti
Statti insieme
Accompagnati ovunque, ma non lasciarti mai la presa
Che si sa, quando la mano scivola via
Inizia solo il precipitare
Reggiti, leggiti, sfogliati
Sparpagliati, ma riunisci sempre i pezzi prima di andare a dormire
Che fra menti e cuori
È meglio non essere frammenti

Ogni tanto prenditi tempo
Per ritagliarti qualche spazio
Disegnati dentro, colorati fuori
Che non sei qui per dare retta a nessuno
Sei qui per scoprire la tua nuova geometria
Prenditi a carezze in faccia
Baciati da te, datti amore
Prendi un appuntamento con te stesso
Prenota un tavolo per uno
Un buon vino
E raccontati la tua meravigliosa storia
