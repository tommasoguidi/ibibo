[Testo di "Finita la festa"]

Papà mi diceva
Per capire chi è un buon amico
Organizza una festa
Fai una festa bellissima
Prendi buone birre e dei vini sopra i 13
Prendi del buon cibo
E che la musica di sottofondo sia bella
E che possa accogliere tutti
Mettila alta da poter far dire
"Bellissimo sto pezzo! Che gruppo è?"
Ma non troppo alta, lascia che i vostri dialoghi
Non vengano coperti dagli assoli
Invita amici, mi diceva, invitane tanti
Invita tutti gli amici che conosci
E poi, finita la festa
Lascia che ognuno prenda la via che preferisce
Non forzare mai nessuno a rimanere
Non convincere, non prolungare mai la festa
Che le feste hanno origini più antiche di noi
Sanno loro quando finire
Tu saluta e augura la buonanotte a tutti
E osserva, osserva bene chi di sua volontà resta ad aiutarti
Chi ti aiuterà a lavare i piatti
Chi ti aiuterà a rimettere a posto, a sistemare le cose
Questi saranno i tuoi buoni amici
Quelli che non ti staranno accanto
Quando la musica e il vino gioiranno con le tue buone lune
Questi sono i buoni amici, quelli che rimarranno
Anche quando la tua vita
Avrà da offrire solo briciole e disordine
E alla fine di tutto, mi diceva papà
Ricorda, alla fine di ogni bellissima festa
Alla fine di ogni momento epico
Di ogni grande successo e di ogni impresa riuscita
Vedrai che accanto a te resteranno sempre pochissime persone
Ma quelle pochissime, ricordalo sempre
Valgono tutto