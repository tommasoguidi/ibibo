Per sempre, non tutti i giorni Lyrics[Testo di "Per sempre, non tutti i giorni"]

Ti amerò per sempre, ma non tutti i giorni
Sono ancora troppo fragile
Per non dare anche un po' di spazio
Alle mie improvvise tristezze senza senso
Alcuni giorni dovrò dedicarli ai miei draghi di passaggio
Nascondermi per non rischiare di incendiare
Le nostre librerie, i nostri sguardi buoni, i nostri incanti
Ho capito che a volte
Per prendersi cura del tuo amore più vicino
È necessario il coraggio della lontananza
Alcuni giorni saranno tenaci come notti
Gli incubi in preda al fuso orario
Busseranno ai miei mezzogiorni
Quei giorni lì, apparecchierò la tavola per molti
Dedicherò loro tempo e torte
Imparerò a memoria le loro abitudini
Così che potrò evitare di incontrarli ancora
Alcuni giorni serviranno al silenzio
Per conoscermi sempre meglio
Per vedere se sono ancora al centro
Alcuni giorni, invece, saranno battaglie invisibili
Dove tu non meriti di essere colpita
Altri giorni, questo festoso paradiso
Lascerà al mio piccolo inferno l'occasione di esprimersi
E io ti amerò per sempre, ma non tutti i giorni
Perché alcuni giorni dovrò usarli per lavorarmi dentro
Per distruggermi, migliorarmi
Però una cosa la so
È che in quei giorni, no
In quei giorni in cui dovrò distruggermi
Io comunque sceglierò
Sempre e solo teYou might also likeEmbed