Dovresti sentirtelo dire Lyrics[Testo di "Dovresti sentirtelo dire"]

E quando ti hanno delusa tu non hai imprecato contro il cielo
Non hai maledetto il sole, non hai fatto sgambetti alla luna
Non hai rinviato i tramonti
E quando ti hanno tradita tu non hai mosso un urlo
Non hai dannato il vino, non hai scritto parolacce sopra i muri
Non hai spaccato nessun vetro
E quando ti hanno ferita non hai chiamato nessuno di notte
Non hai perso dalla sacca bucata nessuna moneta d'oro
Ti sei tenuta tutto dentro
Sperando che lentamente la tenebra
Dimenticasse di te e i cuscini della tua notte
E quando ti hanno uccisa tu non hai fatto sapere a nessuno
Il nome del tuo killer
Hai nascosto le sue prove con le tue lacrime
Perché fin troppo bene sai che ad odiare chi odia
Si perde solo la meraviglia dell'amore proprio
Amica mia, quanto sei forte
Quanto sei resistente, amica mia
Come le rocce, come il pane di ieri
Quanto sei formidabile, amica mia
Quanto sai vivere bene
Dovresti sentirtelo dire più spessoEmbed