[Testo di "Le donne che leggono"]

Le donne che leggono libri sono pericolose
Sanno parlare, sanno ascoltare
Sanno usare bene le mani
Indicano la strada giusta
Così come seguono le frasi belle sui libri
Sanno sottolineare le parole importanti
E sanno sottolineare la vita
Le occasioni, gli amori e le cazzate
Evidenziano le cose importanti
E fanno la piega là, dove son rimaste
Una piega che durerà poco
Perché presto ritorneranno
Le donne che leggono libri fanno paura
Hanno la borsetta più pesante delle altre
Non hanno solo il rossetto, lo specchio
Il mascara e il burro cacao
No, loro hanno anche un libro
Pieno di punti di riferimento
Pieno di somiglianze e ricordi
Pieno di bussole, che non faranno mai perdere nessuno

Le donne che leggono i libri sono pericolose perché sono forti
Sanno quello che vogliono e sanno dove stanno andando
Sanno sfogliare le persone
Si baciano appena all'indice
Girano le pagine della loro vita
Come se al mondo non ci fosse niente di più facile

È solo per questo che scrivo libri
Perché faccio il tifo per le donne pericolose