Sogni da sistemare Lyrics[Testo di "Sogni da sistemare"]

Sei fatta di particolari che sfuggono ai molti, tu
Si disperdono tra gli occhi distratti
Di chi cammina con il cuore tra le nuvole
E così concedi a un mondo disimpegnato
La meraviglia curata dei tuoi dettagli
Sei fatta di nostalgia che nemmeno tu conosci
Senti mancanze lontane di mari non nuotati
Di isole inesistenti
Tramonti mai inventati prima
E caramelle rotte prima ancora di sciogliersi in bocca
Sei fatta di lacrime di cui non conosci il motivo
Di sorrisi al vento
Di bocconi d'aria estiva
Di ricordi forti come il ferro, alcuni un poco arrugginiti
Dalle piogge che ti vengono incontro
Sei fatta di desideri vicini e incubi facili da realizzare
La tua vita è un campo minato attraversato con le scarpette di danza
Sei fatta di amori persi lungo la strada difficile che ti sei scelta
Di amici robusti pronti ad aggiustare le tue notti
E brindisi di vino così romantici da poter star benissimo
Negli scaffali delle biblioteche comunali
Sei fatta di figure di merda da poco e di errori da tanto
Di cadute
Di rialzate
Di scoraggiamenti e di coraggio a casaccio
Di mani forti
Di abbracci a pezzi e caffè amaro
Sei fatta di vita, tu
Piena di sogni da sistemare meglio
Ma comunque piena di sogniEmbed