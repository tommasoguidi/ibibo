Gri-gri Lyrics[Testo di "Gri-gri"]

Se non riesci a capire qual è la strada giusta da prendere
Non pensarci, danza
Salta tutte le scale di do
Alza la musica, alzati con il canto
Riempiti i polmoni di ritornelli
E prova ad indicare una costellazione che conosci
Con la punta del piede
Se non sai ancora che scelta prendere, che cosa fare
Allora dipingi quella parte di muro interiore
Che hai da sempre lasciata bianca
Scendi a patti con i tuoi primari
Solo se sono colori
Dipingi con il rosso se vuoi battere la rabbia
Vai di giallo se punti al sole
Facci caso, facci semprе caso a dove ti porta il blu
Se non sai ancora cosa vuoi essеre
E cosa vuoi diventare
Riempiti la sala di libri
Sicuramente c'è Rumi che deve dirti qualcosa
C'è Pasolini che ha un bel punto di vista
C'è Kerouac che può stimolarti un viaggio
C'è un Vangelo che ti insegna a condividere il pane
Ricorda, i libri sono la prova che si può restare amici
Anche quando si è costretti ad un'eterna lontananza
Se impari a leggere allora non vivrai mai una brutta solitudine
E se non sai ancora cosa vuoi, chi sei
Dove vuoi andare
Lascia da parte la paura e fidati della vita
Ti assicuro che stai andando benissimoYou might also likeEmbed