Irraggiungibile Lyrics[Testo di "Irraggiungibile"]

Ti avevano detto che non saresti mai
E poi mai arrivata lontano
Troppo piccola per reggere le botte del mondo
E troppo grande per entrare nei nascondigli del bosco
Non sei né afa né tormenta
I venticelli come te
Dovrebbero vivere in una terra
Che trasmette solo primavera
E qui, purtroppo, gli inverni durano un sacco
Ti avevano detto che non saresti andata lontano
Calzi troppo poco per stare al passo con gli altri
Ti mangi le unghie
Non potrai mai graffiare nessuno
E ti si fanno gli occhi lucidi quando guardi i film
Quando leggi i libri
Quando vedi i bambini al parco
Quando vedi un anziano leggere il giornale
Sulla panchina della sua ex giovinezza
È che tu cogli sempre troppe occasioni per avere gli occhi buoni
Ti avevano detto che non saresti andata lontano
E invece guardati
Guarda dove sei arrivata
Così bella e così irraggiungibileEmbed