[Testo di "Fare schifo" ft. Michela Giraud]

[Ritornello: Willie Peyote]
Tutto insieme non lo riesco a elaborare
Fammi scendere, mi vien da vomitare
Questa giostra vuole il sangue per girare
Quindi fare schifo è quasi un dovere morale

[Interludio: Michela Giraud]
In un'epoca in cui tutti vogliamo essere migliori
E tutti siamo prigionieri dello sguardo degli altri
Darci la possibilità di fare schifo
È un atto rivoluzionario
[Strofa 1: Willie Peyote]
Questa vita è una giostra e ti devi divertire
Come fosse sempre sabato sera
Tutti si divertono e tu devi interagire
Se non ti diverti, ci rovini l'atmosfera
Almeno fare finta, ascolta i miei discorsi motivazionali
Credi in te, siamo tutti un po' speciali
L'hanno fatto in molti prima, adesso sono milionari
Perché tu non impari?
Nella società della performance ci vogliono perfetti
Sempre in forma e pure in pace con noi stessi
Senza dubbi, senza pare, senza neanche dei difetti
Oppure essere orgogliosi anche di questi
Io certi giorni vorrei solo essere triste e incazzato
E non sentirmi anche sbagliato
Quindi in ufficio oggi ci vado col pigiama da ubriaco
Verso il capo con il dito medio alzato
Perché basta, io non la sopporto tutta 'sta finzione
L'entusiasmo senza alcuna convinzione
In un mondo in cui per forza devono vincere tutti
Fare schifo è una rivoluzione

[Ritornello: Willie Peyote]
Tutto insieme non lo riesco a elaborare
Fammi scendere, mi vien da vomitare
Questa giostra vuole il sangue per girare
Quindi fare schifo è quasi un dovere morale

[Strofa 2: Willie Peyote]
È un dovere, una forma di resistenza
Mentre si riempiono la bocca con parole tipo "merito", "eccellenza"
Ti chiedono due lauree, master ed esperienza
Per poi fare lo stagista senza mutuo a intermittenza
Mentre l'ansia fa sentire la presenza
Giuro, do di matto se vi sento dire ancora "resilienza"
Non faccio bella figura, io faccio la differenza
E c'è una bella differenza
Se non fai i numeri, la gente non ti calcola
È una repubblica fondata ormai sull'algebra
Lo so, ci provano, ma vanno un po' a cercarsela
Tutti in vetrina come ad Amsterdam
Ma metti che ora i social vanno giù
E di colpo non sei più un artista, un influencer attivista
O qualunque cosa hai scritto nella bio
Lo so, ti vuoi esprimere, dovrei farlo anch'io
Ma purtroppo non sopporto 'sta costante promozione
Quant'è banale la presunta perfezione
In un mondo in cui per forza devono vincere tutti
Fare schifo è una rivoluzione

[Ritornello: Willie Peyote]
Tutto insieme non lo riesco a elaborare
Fammi scendere, mi vien da vomitare
Questa giostra vuole il sangue per girare
Quindi fare schifo è quasi un dovere morale
Per me è un imperativo, io non riesco a continuare
Fammi scendere, mi vien da vomitare
Questa giostra vuole il sangue per girare
Fare schifo è quasi un dovere morale
[Outro: Michela Giraud]
Ragazzi, ma quanto è bello fare schifo?
Ma che libertà incredibile è?
Perché fare schifo, signori, è un diritto
Come è un diritto essere tutte le cose che ci accusano di essere
Ed è un diritto che rivendico con orgoglio, esultando
Oddio, per quanto siamo in Italia
E qua si esulta solo quando un diritto viene negato