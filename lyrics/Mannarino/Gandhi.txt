[Verse 1]
Ci si radunava nella piazze con i fiori nelle mani per la via dei guru Indiani,
schivavamo fucilate canticchiando il motivetto dell'estate.
Ogni volta che per strada scorre il sangue di uno sparo, ai piani alti c'è qualcuno che accumula denaro.
Un vecchio avaro ha alzato il muro, il giardino per i grandi,
il vino bianco frizzantino, ancor più bianco se servito con i guanti, i guanti bianchi.
Sotto ai guanti unghie nere, mani sporche di cantiere,
nei polmoni ciminiere, nella testa le preghiere,
tutti in fila per andare dal droghiere che ci dà la tesserina fedeltà con la faccia di...

[Hook]
Gandhi, Gandhi


[Bridge 1]
E andiamo tutti in fila dal barone e faremo l'iscrizione per sentire la lezione sui discorsi di...


[Hook]
Gandhi, (per i piccoli ed i) Gandhi


[Verse 2]
E c'è chi cambia vita, e si va in India tanto il cambio è conveniente, tanta gente per un niente lava, stira, [?], strade intitolate, non vi sto qui a dire a chi, di sicuro indovinate, ecco, adesso meditate, meditate:
A che serve lavorare?
Se gli indiani sono tanti,
puoi contare sui contanti
con la faccia di...


[Hook]
Gandhi, Gandhi


[Bridge 2]
Andiamo nelle fabbriche a parlare di Gandhi,
andiamo nelle carceri a parlare di Gandhi,
andiamo nelle scuole di borgata ad inaugurare un'altra scuola di borgata intitolata al Mahatma...

[Hook]
Gandhi, Gandhi


[Bridge 3]
Andiamo nelle fabbriche cinesi, in mezzo ai campi calabresi, i pomodori di Ragusa li raccolgono gli adepti di Mahatma...


[Hook]
Gandhi, Gandhi


[Verse 3]
E se a un povero cristo,
sulla croce,
gli salta la mosca al naso,
non se la può togliere:
la mosca si è ingrassata nella cacca della vacca sacra.
La vacca è dimagrita per poter partecipare alla corrida.
Rida signora, rida,
e si rilassi...
e dica a suo figlio di non lanciare più sassi, per favore.
Pulcinella,
si tolga la maschera,
abbassi il mattarello,
ecco, lo vede che è più bello?
Calmo, rilassato, col viso scoperto,
tutto vestito di bianco.
Pulcinella, mi ricorda qualcuno.
Mi ricorda...
ah, certo:

[Hook]
Gandhi, Gandhi


[Bridge 4]
Luana Gandhi (olé)
Moira Gandhi (olé)
Natasha Gandhi (olé)
Emanuele Gandhi (olé)
Mauro Gandhi (olé)
Danilo Gandhi (olé)
Jennifer Gandhi (olé)
Cristina Gandhi (olé)
Alessandro Gandhi(olé)
Gandhi magazzini
Gandhi elettricità
Istituto tecnico commerciale Gandhi,
per imparare a costruire la tunica di Gandhi.
Gandhi lavatrici
Gandhi opportunità
Gandhi, istituto di correzione automatica.


[Verse 4]
Pulcinella, ma che eleganza!
Ma che piacere rivederla così,
senza bastone, col viso scoperto, tutto vestito di bianco.
Pulcinella, ma è pronto per l'aperitivo,
ma su venga, non ci stia a pensare!
Guardi che, al mondo, c'è chi fa lo sciopero della fame, e chi sciopera perché ha fame.
Ma alla fine arriva sempre la polizia, che non ha mai letto nessuno dei libri di...


[Hook]
Gandhi, Gandhi


[Bridge 2]
Andiamo nelle fabbriche a parlare di Gandhi,
andiamo nelle carceri a parlare di Gandhi,
andiamo nelle scuole di borgata ad inaugurare un'altra scuola di borgata intitolata al Mahatma Gandhi.