[Testo di "Guardia '82"]

[Strofa 1]
La spiaggia di Guardia rovente
Era piena di gente
Si parlava di sport
Di Pertini e Bearzot
Io ignaro di questo, ignaro di tutto
Fabbricavo castelli di sabbia
Con paletta e secchiello, ed in testa un cappello
[Ritornello 1]
E lei stava senza mutande
Ma io non la guardavo neanche
M'infilavo i braccioli e poi dritto nel mare
Non sapevo neanche cosa fosse l'amore

[Strofa 2]
Dieci anni più tardi la vidi vicino a un falò
E bruciava la carne e bruciavano canne
Io stavo seduto da solo a suonar la chitarra
A cantare canzoni, a cercare attenzioni

[Ritornello 2]
Ma lei non mi guardava neanche
Ed io facevo finta di niente
Ingollavo Peroni e iniziavo ad urlare
Delle pene che solo ti sa dare l'amore

[Strofa 3]
Sulla spiaggia lattine anni '80
Quando il mare s'incazza e riporta
Ricordi che avevi coperto di sabbia
Palloni arancioni sgonfiati
Fare ciao ad un treno che passa
E guardare nel cielo la scia di un aereo

[Ritornello 3]
E lei sempre senza mutande
Ed io che non capivo neanche
E scavavo la sabbia cercando tesori
E vedevo la vita soltanto a colori

[Interludio]

[Outro]
E poi di colpo fra le sue braccia
Noi due stretti sotto la doccia
La paura e la voglia di fare l'amore
Il 31 d'agosto
C'è una storia che nasce
E un'estate che muore