[Testo di "Bruno mio dove sei"]

[Strofa 1]
Bruno mio, dove sei?
Scusami se ti chiamo sempre
Che senza di te
Non riesco a combinare niente
I figli sono peggio di te
Sempre fuori, sempre in movimento
Fanno sogni più grandi di me
Che lo ammetto a volte mi lamento
Il punto è che mi manca
Trovarti addormentato alla TV
Cercarti fuori dalla chiesa
Andare insieme a fare la spesa
Le sigarette sul comodino
Il cruciverba poco più in là
Mica l'avevo capito
Che era quella la felicità

[Ritornello]
Eh, ma come è ingiusto il buon Dio
Dovevo esserci io al posto tuo
Te la saresti cavata certo meglio di me
Che non so neanche ridere senza di te

[Strofa 2]
Bruno mio, ma lo sai
Che i nipoti stanno crescendo?
Ogni tanto mi chiedon di te
Se dal Cielo tu li stai guardando
E ogni sera cento Ave Marie
Quel rosario lo sto consumando
E mi sento una bambina anche io
Quando sogno che mi dormi accanto

Perché non è facile
Sapere che non tornerai mai più
Che questa casa enorme
Ha poco senso se non ci sei tu
Su questo vecchio divano
Guardo una foto e non lo ammetterai
Mi hai amato da sempre
Anche se non me l'hai detto mai

[Ritornello]
Eh, proprio assurdo il buon Dio
Dovevo esserci io al posto tuo
Te la saresti cavata molto meglio di me
Che non so neanche vivere senza di te

[Outro]
Bruno mio, dove sei?
Scusami se ti chiamo sempre