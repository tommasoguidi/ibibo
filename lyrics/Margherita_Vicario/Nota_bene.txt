[Testo di "Nota bene"]

Essere sepolta in un vivaio
Liberare il cane dal guinzaglio
Ascoltar la storia di mia nonna
Le mie gambe magre nella minigonna

Rovistar nel cesto delle offerte
E d'inverno abbondar con le coperte
Un teatro pieno di studenti
Si commuovono coi cuori attenti
La superficie della pasta al forno
Le caccole negli occhi quando dormo

Piangere perché piange un'amica
A un neonato mangiargli le dita
Imparar da chi ride in ospedale
A curarmi anche il più stupido dolore

Pomeriggio insieme a mio fratello
Capire cosa lui pensa sia bello
Buttarsi a uovo a centomila
Sulle piste di mattina
Alle quattro un freddo cane
Tolgo i guanti
Cioccolata e panna

Due genitori che si guardano contenti
Per il loro lungo viaggio
Nasce un nipotino a maggio
Un cantautore al suo primo concerto
È insicuro, sì vabbè, ma intanto
Il suo migliore amico ha pianto

Vergognarsi un po'
Ma infine dirlo
Ingoiare il groppo in gola
Accettarsi per amore
E infine farlo

Dire sempre a chi amo che è importante
Dirlo forte, farglielo presente
Dire sempre a chi amo che è importante
Dirlo forte, farglielo presente
Ma capire chi amo che è importante
Che il mondo è grande, c'è sempre tanta gente
Ma capire chi amo che è importante
Che il mondo è grande, c'è sempre troppa gente

Ricordarsi di amare me per prima
Il sole nel letto e a colazione disciplina