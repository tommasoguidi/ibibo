[Testo di "Le coppie"]

[Strofa 1]
Le coppie si fanno i regali
Festeggiano un mese, sei mesi e poi gli anni
A cena al Pigneto e poi tornano a casa
Che al Fish'n'Chips oltretutto c'è fila
In macchina cala il silenzio
Lei è scocciata e si guarda allo specchio
Lui fa finta di niente, alza la musica e guida da brillo
[Ritornello 1]
Ma non li fermano quasi mai
Anche i vigili più stronzi non li fermano quasi mai

[Strofa 2]
Le coppie escono insieme e vanno ai concerti tenendosi strette
Lui le ha fatto conoscere il gruppo
Ed essendo più alto l'abbraccia da dietro
Lei scherza sul fatto che in fondo il tipo che canta è piuttosto carino
Lui la ignora e per altri motivi più tardi s'incazza

[Ritornello 2]
Ma non si lasciano quasi mai
Non arrivano al punto di rottura quasi mai

[Interludio]
La statistica afferma che spesso
Chi dà il primo bacio nel seguito del primo amplesso
Sarà quello che ne uscirà male

[Strofa 3]
Le coppie si dicono basta e sui social network non sono più amici
Lei comunque sostiene che lui abbia fatto di tutto per farsi lasciare
Dopo mesi lo incontra a una festa e guarda di striscio se l'altra è più fica
Si dicono non rimaniamo estranei o nemici

[Ritornello 3]
Ma non ci riescono quasi mai
Neanche i meglio intenzionati ce la fanno quasi mai

[Outro]
La statistica afferma che spesso
Il primo a staccarsi dal primo dei baci è lo stesso
Che alla fine dirà di troncare