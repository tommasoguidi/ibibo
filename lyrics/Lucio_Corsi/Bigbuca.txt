[Testo di "Bigbuca"]

Oggi esco sotto i raggi del sole pesante
Per scavare sotto terra ed arrivar dall'altra parte
Dicono che poi c'è l'acqua, ho messo nello zaino l'aria
Dicono che poi c'è il fuoco
E che dovrò tornare indietro
Ma all'inferno non ci credo

Inizierò a scavare in terra col sole dritto a mezzogiorno
Così che i raggi come braccia mi spingeranno verso il fondo
Dicono che poi la pietra
Sarà davvero troppo dura
E che del buio avrò paura
Ma al buio prima d'esser nato ci sono già stato e non mi fa paura
È come il cielo sopra le città senza una stella che lo illumina

Voglio vedere se quando sarò di là
Avrò imbrogliato tutto anche la gravità
E come avessi fatto un salto inizierò a cadere con le gambe in alto
Stiamo a vedere se anche il cielo ha un tetto
Un soffitto e un pavimento
E un grande lampadario appeso a volte resta acceso a volte spento

Secondo i calcoli che ho fatto considerando il tempo e la distanza
Dovrei sbucare proprio in cima sopra una collina in mezzo alla campagna
Dicono che poi i cinesi
Riprenderanno tutto quanto
Ma sarà notte e non vedranno

Voglio vedere se quando sarò di là
Avrò imbrogliato tutto anche la gravità
E come avessi fatto un salto inizierò a cadere con le gambe in alto
Stiamo a vedere se anche il cielo ha un tetto
Un soffitto e un pavimento
E un grande lampadario appeso a volte acceso a volte spento

Voglio vedere se quando sarò di là
Avrò imbrogliato tutto anche la gravità
E come avessi fatto un salto inizierò a cadere ma a cadere in alto
Con la testa verso casa
Con le gambe all'universo
In fondo al cielo c'è il soffitto
Dalla luna vedo il tetto
