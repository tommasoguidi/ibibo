[Testo di "Caramelle"]

[Ritornello]
Da quando non ci sei più
Mangio mille caramelle
Ma mi piace fare finta
Che non c'entra che tu non ci sei
Da quando non ci sei più
Mangio mille caramelle
E ho le tasche sempre piene
Di cartine come quando c'eri
[Strofa 1]
Soldati appena congedati dalla scuola media
Fumavamo per mimetizzarci con la nebbia
Correvamo sotto ai portici in via Zabarella
Per non perdere la gara con la campanella
Con la paura del tre se rimango al posto
E le Benson & Hedges in bagno di nascosto
Era nuova la dolcezza di quei baci amari
Limonando sui muretti con le ginnasiali
In un preludio di paesaggi spettacolari
Avvolti nel fumo e negli abbracci tentacolari
Fieri intestatari di sogni in testa tali
Che finzione e verità erano interscambiabili
Fumavamo avidi
Sigarette a volte
Comprate già pronte
Altre, invece, avvolte
Con cartine corte
Fumo che distorce
Spero che mia madre non si accorge

[Ritornello]
Da quando non ci sei più
Mangio mille caramelle
Ma mi piace fare finta
Che non c'entra che tu non ci sei
Da quando non ci sei più
Mangio mille caramelle
E ho le tasche sempre piene
Di cartine come quando c'eri

[Strofa 2]
Immaturi maturandi
Qualche sigaretta sfusa come scusa per tirare tardi
In bilico a piedi scalzi sul crinale dei vent'anni
Prima di scivolare e diventare grandi
Nuovi in quell'università ci davamo arie
Guardando con ambiguità le universitarie
Le sigarette offerte, ma con un altro scopo
E quando andava bene la sigaretta del dopo
Avevano perso senso le notti ed i giorni
La lampada sullo scrittoio illuminava il foglio e i suoi contorni
Di notte a ripetere i commi
Coi pacchetti vuoti nei posaceneri colmi
Col fiato corto
E l'umore storto
Una morsa al petto
E con un progetto
Vizio maledetto
Me lo riprometto
L'ultimo pacchetto e dopo smetto

[Ritornello]
Da quando non ci sei più
Mangio mille caramelle
Ma mi piace fare finta
Che non c'entra che tu non ci sei
Da quando non ci sei più
Mangio mille caramelle
E ho le tasche sempre piene
Di cartine come quando c'eri
[Strofa 3]
Adulto adulterato, nell'inverno gelato
Escono nuvole di vapore quando prendo fiato
E alcune delle abitudini a cui ero legato
Sono abitudini che ho perso quando ti ho lasciato
Abitudini che quando ti ho lasciato ho perso
E giuro che non ti ho mai rimpianta d'allora ad adesso
E quando mi vieni offerta
Rispondo con voce certa
"No, grazie, ho smesso"
Però confesso che

[Ritornello]
Da quando non ci sei più
Mangio mille caramelle
Ma mi piace fare finta
Che non c'entra che tu non ci sei
Da quando non ci sei più
Mangio mille caramelle
E ho le tasche sempre piene
Di cartine come quando c'eri