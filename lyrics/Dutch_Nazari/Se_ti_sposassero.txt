[Testo di "Se ti sposassero"]

[Intro]
Da quanto tempo! Come stai? Bello il nuovo colore
E tu che bella sei? Quant'è, sei mesi? Va' che bel pancione
Dottore! L'operazione com'è andata?
Hai visto che sole? È proprio una bella giornata, hai ragione
Oh! Che macchinone! Dov'è la vecchia Škoda?
Pensavi non venissi? E perché, per quella vecchia storia?
Dai, quanti anni son passati? Più di uno
Sì, son venuto solo, non ho il +1
[Ritornello]
Se la verità mi acceca, tengo gli occhi chiusi
È che la luce sul tuo volto accentua le ombre sul mio
E finisco col ripetermi che il tempo cura
Ma col tono di chi sa che sta mentendo

[Strofa 1]
Hai visto che cerimonia? E che uscita maestosa?
Che brutta la chiesa, ma che bella la sposa
Mi verrebbe una battuta da fare
Ma, sai, è meglio evitare
Meglio virare su altri, cosa?
Sì che mi sto divertendo, non senti l'allegria?
Non è tristezza la mia, forse un po' di allergia
Dell'altro vino? Non so se è il caso, senti che sono
Già un po' emotivo di mio però, senti che buono

[Ritornello]
Se la verità mi acceca, tengo gli occhi chiusi
È che la luce sul tuo volto accentua le ombre sul mio
E finisco col ripetermi che il tempo cura
Ma col tono di chi sa che sta mentendo

[Strofa 2]
Dicevo? Ah sì, la vita ti fa fare scelte
E poi magari va a finire che uno si pente
Tipo adesso: è meglio il Cabernet oppure il Chianti?
Facciamo che non corro rischi e bevo entrambi
Ma dimmi di te, com'è finita col tipo
Che si scopava metà scuola?
Ah, ora è tuo marito?
Ha impegni di lavoro e non ha potuto essere qui?
E tu ci credi? Tesoro come sei naive

[Ritornello]
Se la verità mi acceca, tengo gli occhi chiusi
È che la luce sul tuo volto accentua le ombre sul mio
E finisco col ripetermi che il tempo cura
Ma col tono di chi sa che sta mentendo
[Strofa 3]
Un po' di attenzione, per favore
-Prova, prova-
Volevo dire due parole
Proporre un brindisi in onore
Alle promesse d'amore e al loro valore
Quelle come puoi farle le puoi anche accantonare
Così tutt'a un tratto e amen
E mettere un uomo in ginocchio e farlo gattonare
Come fosse matto, che cos'hai da strattonare?
Ahia! Oh! Mi hai fatto male! Oh!

[Ritornello]
Se la verità mi acceca, tengo gli occhi chiusi
È che la luce sul tuo volto accentua le ombre sul mio
E finisco col ripetermi che il tempo cura
Ma col tono di chi sa che sta mentendo