[Intro]
Ehi! James Cella!
Eyoo
No dai, inizio con l'eyoo?
No, è che, è che ai non rappusi non gli piace l'eyoo
Dai teniamo, teniamo questa, fai stop

[Strofa]
E non lo avevo calcolato che dovrei smettere di calcolare
Perché a quanto pare ogni mio calcolo è sempre sbagliato
E questo vizio mi porta in alto mare e ancorare
Poi diventa un esercizio complicato
All'inizio è stato come essere circondato ad ogni lato
Da un soldato con il fucile puntato al mio indirizzo
E con la convinzione che se anche lo avessi superato
Dietro a quel plotone avrei trovato un precipizio
Perché un cuore innamorato che diventa solitario
Influisce sul giudizio in modo totalitario
Ma è bastato girare le pagine al calendario
E poi lasciare fare il resto al mio sistema immunitario
E al mio ottimismo radicato, in cui io non credo
Ma che subisco mio malgrado quando inizio a veder tutto nero
E salva il mio organismo dal supplizio più spietato
Quando mi accorgo che un rapporto è solo un accordo pattizio a tempo determinato
Allora reagisco, ripenso a ciò che è stato e scrivo un disco
E lì scrivere è un riflesso automatico e spontaneo
Come la reazione della gamba quando il martelletto colpisce il menisco
Raccolgo il veleno, lo peso tutto assieme per vomitarlo via quando registro
E poi sto bene, davvero, per questo il nome "10 Kg In Più"
Perché quando ci riesco peso fisso dieci kili in meno!
Ed è un periodo strano questo, come una transizione
Tra essere innamorato dell'amore
E aver voglia di innamorarmi per conoscerlo davvero
Ma senza quella fretta di chi non può farne a meno
Sono giornate preziose: in cui vedo gente, faccio cose
Dico battute spiritose a donne timide e curiose
E quando sono ubriaco mi piacciono anche di più come nel pezzo dei Derozer
Ho ripristinato le linee di contorno
Tra il sesso e l'amore e poi ho messo da parte il secondo
Per adesso voglio stare calmo
Ovvero stare bene con chi non si prende la mia sanità mentale in cambio
