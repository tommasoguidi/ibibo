Il concorso musicale Lyrics[Testo di "Il concorso musicale"]

[Strofa 1]
La Multipla di mio papà c'ha vomitati
Di fronte al centro sociale alle cinque e un quarto
Perché ci era stato detto di venire a quell'ora
Non un minuto di ritardo
E tuttavia non c'è anima viva e siamo chiusi fuori
Il gelo novembrino ci accarezza il viso
Ma improvvisamente due loschi figuri si avvicinano
Che paiono il Nibbio ed il Griso
Uno indossa la maglia dei Guns e non chiude mai la bocca
L'altro tace e c'ha la spilla degli Who
Con fare da maestro, il primo bofonchia di musica
E mi sento più perso di Leone senza Marilù
Slash è il migliore di tutti, Ozzy un vocalist perfetto
La tecnica non conta, conta solo il sentimento
"Sì, ho capito, bel guascone" io annuisco sorridendo
"Ma ti confido un segreto: senti, mento"
[Bridge]
Comunque ciao eh, noi siamo i Wild Lion
Piacere, noi i Pinguini Tattici Nucleari…
Eh!? Cozio ma siete stra fuori!

[Strofa 2]
Poi scorgiamo un individuo tondo e basso
Che si atteggia da figura mitologica
È un pelato di quelli che sembra una scelta di vita
Piuttosto che un'obbligatissima costrizione fisiologica
Ci disprezza
Ai suoi occhi noi servi e loro kulaki
Poi scopriamo che è il giudice
E il mondo diventa Sanremo e noi "Terra dei Cachi"

[Strofa 3]
Ma ad un tratto le luci soffondono
Ed il fumo viene incoronato supremo imperatore della stanza
Per capire chi inizia lanciamo una moneta
Ed è subito il nostro turno
Poi tocca ai Cocoritos che fanno bossa nova con influenze grunge
È un genere nuovo, l'hanno ribattezzato la Bossa Novoselic
La terza band fa cover di Ligabue in versione drone metal
Si chiamano Le Donne Lo Sunn O

[Strofa 4]
Dulcis in fundo i Wild Lion
Uniti da una fratellanza come la P2 di Licio Gelli
Le chiome volteggiano nell'etere
E comunicano al mondo: "Noi siamo ribelli"
E accennano le note della prima cover
Ed il pubblico visibilmente esplode
(Oh, Simone, piano!) Qualcuno urla:
"Il rock non morirà mai, non è una delle vostre sporche mode!"
You might also like[Strofa 5]
Il giudice testa di ginocchio
Balla come se non ci fosse un futuro
Gli efebi poganti piangono la morte di un fratello
Che si è rotto la capoccia contro il muro
E le ragazze hanno telegrafi per occhi
Ammiccano in codice morse ai musicisti
E i Wild Lion suonano ma intanto cercano di individuare
Quale tra di loro sia così scostumata da fare foot fisting
E a fine serata venne il verdetto
Ma non è importante, si sa
I giudizi vanno e vengono sfuggenti
La vera questione è: voi ci vorreste bene
Anche se non fossimo perdenti?

[Outro]
Presidente siamo con te
Menomale che Silvio c'èEmbed