[Testo di "L'anima non conta"]

[Strofa 1]
Laura guarda il mare
Come lo sanno guardare solo certi figli del, del nordest
Ma Venezia non è mare, è solo un ideale
Che non puoi abbracciare mai e poi mai

Sposta i capelli sulla spalla destra
E scopre quel disegno fatto di nascosto a suo padre
Ma adesso anche il parroco ha un tatuaggio
Con su scritto: "L'anima mia è di Dio"
Il tempo non si ferma, non si è mai fermato
E quello che è passato chissà dove è andato
Forse in quel cassetto dove nascondevo la carta stagnola
O nel bar da Mauro

Maledetto il giorno in cui mi son fidato di questo paese
Lurido, sperduto, imbarazzato
Freddo, grigio, solitario, disastrato
Dove ho creduto di esserti vicino, ma vicini eran solo i guai
Ed i tuoi

L'ambulanza grida e porta via mio padre
Il sangue ormai è seccato, almeno te l’ho presentato
Poi sono scappato
Firenze, Rimini, Ferrara
La piana e l'autostrada

[Pre-Ritornello 1]
Ma il sole risorge ogni giorno
E ogni giorno i ragazzi al parco si fanno

[Ritornello]
Giù da questo scoglio, giù nel mare in verticale
Giù e poi nuotare, non c'è altro da fare, senza bestemmiare
Zitto e non fiatare, tanto l’anima non conta
Tu libera e felice vai, mi ritrovi dove sai

[Strofa 2]
Ora cercherò un amico, un lavoro
Poi non lo so
Una casa, il decoro

E poi ho visto solo mare
Mare, mare, tanto mare
Solo acqua, tanta, nei polmoni
Che fa male e non riesci a respirare
E ti chiedi i pesci come fanno
Ma non lo diranno mai, lo sai

Amici a non finire, sembra di impazzire
Ti dicono: "Bravo, bravo, sei speciale
Ma quanto sei bravo, sei un portento, sei geniale"
Ma finché non te lo dice lui o non te lo dice lei non conta

Andiamo in centro, andiamo in centro
Andiamo a vedere i passeggini rotolare
Gente comperare quello che non può avere
Oppure più semplicemente resteremo qua

[Pre-Ritornello 2]
Ma il sole risorge ogni giorno
E ogni giorno che passa diventa un ricordo
[Ritornello]
Giù da questo scoglio, giù nel mare in verticale
Giù e poi nuotare, non c'è altro da fare, senza bestemmiare
Zitto e non fiatare, tanto l'anima non conta
Tu libera e felice vai, mi ritrovi dove sai