[Testo di "Scivola"]

[Strofa 1]
Alberi tagliati, la collina è liscia
Come gambe di una soubrette
Con quegli alberi è stata fatta carta
Stampato un quotidiano che parla di cronaca
Il quotidiano è stato letto e la pagina girata
E una nuova collina è stata depilata
E adesso piove sopra le nostre teste
Ma non c'è radice che ci salverà
[Ritornello]
Scivola via, scivola via
Il mondo è diventato impermeabile
Scivola via, scivola via

[Strofa 2]
Il sasso fa notizia se frana e scende a valle
La notizia fa scalpore se il falegname muore
Muore dalla voglia di mettere alla gogna
Di schierarsi fermamente e di illudersi innocente
Il colpevole da decretare in fretta
Il giornale si rinnova, ma l'acqua non aspetta

[Ritornello]
E scivola via, scivola via
Il mondo è diventato impermeabile
Scivola via, scivola via

[Strofa 3]
Ed una dopo l'altra, le notizie si somigliano un po' tutte
Le brutte con le belle, le belle con le brutte
E domani sarà uguale all'ennesima alluvione
Un altro cataclisma catalizzerà la tua attenzione
Che le forbici battono la carta
Carta batte il sasso, e sasso batte forbici
Perché le forbici battono la carta
Carta batte sasso, e sasso batte forbici
Noi siam le forbici che hanno tagliato gli alberi per fare la carta
Per scrivere di quanto sia pericolosa l'acqua
Se cade insieme ai sassi diventando fango
Senza più radici
Noi siamo internet che ha dato il diritto di parola a tutti
Per scrivere di quanto sia pericolosa l'informazione
Se cade sulle teste
Diventando recipiente di stragi e peste

[Ritornello]
Scivola via, scivola via
Il mondo è diventato impermeabile
Scivola via, scivola via
Scivola via, scivola via
Scivola via, scivola via
Il mondo è diventato imperturbabile
Scivola via, scivola via

[Outro]
Le notizie sono un tormentone
Nella mia testa un acquazzone