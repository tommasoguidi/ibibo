[Testo di "La lotta armata al bar"]

I cassonetti in fiamme fanno un odore strano
I nostri discorsi seri di ieri intercettati dai finanzieri
Gli spacciatori tunisini affittano camere d'alberghi vicini alle stazioni
Noi siamo egocentrici come i gatti scappati dai condomini

Facevi risorgere i binari morti e ricucivi i polsi a tutti
Facevi risorgere i binari morti per portarci al discount a fare acquisti

"E il problema", ripetevi, "è che sono stati asfaltati i prati e non i preti"
Guardando i muratori che camminano sui tetti fare ancora i nostri imbarazzanti progetti
Con i pianeti che ci precipitano in cucina e ci disfano i letti
I letti matrimoniali in cui dormiamo da soli come cani investiti
Come i bambini mangiati dai democristiani
Facevi risorgere i binari morti e ricucivi i polsi a tutti
Facevi risorgere i binari morti per portarci al discount a fare acquisti

E andiamo far la spesa là
La lotta armata al bar
La lotta armata al bar

Gli addetti alla fabbricazione del buon umore sono in cassa integrazione
Le tue tanto attese mestruazioni e le rivoluzioni
E gli interessamenti per le persone più fatiscenti che incontri mentre crollavano i poster
E tu davi da bere a tutti i cani di Piazza Verdi
Con i tuoi pianti e gli esaurimenti le telefonate inconcludenti
I nostri voti scarsi
Rifacciamo le tette ai nostri progetti scadenti
Restaurando quei momenti quando ci lacrimavano addosso anche i soffitti
E tu che correvi su chilometri di scontrini ma non mi raggiungevi

E cosa racconteremo
Ai figli che non avremo
Di questi cazzo di anni Zero?

E le nostre giornate che sono state ristrutturate
E tutti gli altri libertini che sono stati biodegradati
E quando sono arrivati gli artificieri e ci hanno disinnescati

E si fermavano i tram per deridermi
E si fermavano i tram per deridermi
E si fermavano i tram per deridermi
E si fermavano i tram per deridermi

E i cassonetti in fiamme fanno un odore strano
E i nostri discorsi seri di ieri intercettati dai finanzieri
Gli spacciatori tunisini affittano camere d'alberghi vicini alle stazioni
Noi siamo egocentrici come i gatti scappati dai condomini