[Testo di "C'eravamo abbastanza amati"]

[Ritornello]
C'eravamo abbastanza amati
Poi siamo volati su dei campi di grano rettangolari
"Non pensarmi, non pensarmi"
Mi dicevi mentre atterravi
Tra i tuoi capelli dei fiori di camomilla
Dei fiori diventavano rossi
I tuoi ventitré anni, i miei ventisei anni
Alla radio hanno detto che i nostri corpi hanno causato solo alcuni rallentamenti
I tuoi ventitré anni, i miei ventisei anni
Mi hai detto: "Solo così, solo con queste esplosioni possiamo creare quei soli
Che si vedono di notte in Nord Europa"
Ma non c'ho mai capito un cazzo dei tuoi discorsi
[Strofa]
Un anno prima sul litorale con le stelle bianche e i bar chiusi
Perché non lasciavano dormire il ritmico piovere
E noi due attaccati ad una parete per ripararci
Con questo tempo è meglio non prendere gli ascensori
In questi periodi neri spettacolari
E per scaldarsi non ci basteranno le nostre mani
Con gli occhi azzurri sempre più chiari
Almeno alla fine c'erano dei bellissimi cieli autunnali
Quando ti ho dato tre fazzoletti di carta per pulirti la bocca
Quando l'ultima volta ti ho chiamata, non ti sei neanche girata, eri così seria
Eri già volata, eri nella stratosfera
Era per amore o per un'emorragia interna
Mi dicevi: "Pensa quando sulla superficie terrestre
Resteranno soltanto dei sacchetti di plastica svolazzanti, dei libri fotografici"
Se solo anche tu fossi stata di plastica
O di un altro materiale stabile, non degradabile
Guarda com'è lunga questa eclissi, chiamami anche sul tardi
Con questo tempo è meglio non tenersi troppo lontani
In questi periodi neri spettacolari

[Ritornello]
C'eravamo abbastanza amati
Poi siamo volati su dei campi di grano rettangolari
"Non pensarmi, non pensarmi"
Mi dicevi mentre atterravi
Tra i tuoi capelli dei fiori di camomilla
Dei fiori diventavano rossi
I tuoi ventitré anni, i miei ventisei anni
Alla radio hanno detto che i nostri corpi hanno causato solo alcuni rallentamenti
I tuoi ventitré anni, i miei ventisei anni
Mi hai detto: "Solo così, solo con queste esplosioni possiamo creare quei soli
Che si vedono di notte in Nord Europa"
Ma non c'ho mai capito un cazzo dei tuoi discorsi
