[Testo di "Coprifuoco"]

Cadeva la sera
Su una bella e malandata Europa multiculturale
Su un altro bar che cambia gestione
Su un altro eroe da dimenticare

Il giorno degli attentati hai scritto
Per tranquillizzare tutti
Che come sempre eri da quelle parti
Ma non eri tra i feriti o tra i morti
Arriverà la pace inaspettata e benedetta
Come ogni sera sarai stanca morta
Saranno tutti inginocchiati in direzione del Nord America
Del nord Italia o della Mecca

Chiuderai gli occhi per vedere fuori
L'inverno più mite degli ultimi diecimila anni
Quei quattro alberi i tuoi santi protettori
E tua madre la madonna degli affanni

E dove c'era un minareto o un campanile
C'è un albero in fiore tra le rovine
Ci siamo noi due accecati dal sole
Mentre cerchi di spiegare
Cos'è che ci ha fatto inventare
La torre Eiffel
Le guerre di religione
La stazione spaziale internazionale
Le armi di distruzione di massa
E le canzoni d'amore?

Cos'è che ci rende unici e fragili
Con sette vite e sette miliardi di desideri
Una pelle molto sottile
Sempre assaliti dai pensieri

Su questo pianeta chiamato Terra
Anche se come noi è quasi soltanto acqua
Come noi tra un amore e una guerra
Assediati da quello che manca

Era per andare via da me da te
Dalla piazza della cattedrale
Hai scoperto che Toronto è una Varese più grande
Ma, a parte il freddo, non si sta poi così male

Lì ci sono ragazze come te
Che da piccole sono state molto sole
E adesso sono più forti di un intero paese
C'è un uragano con il tuo nome
Aerei militari che come certi baci non fanno rumore

E dove c'era un minareto o un campanile
C'è un albero in fiore tra le rovine
Ci siamo noi due accecati dal sole
Mentre cerchi di spiegare
Cos'è che ci ha fatto inventare
La torre Eiffel
Le sinfonie di Beethoven
La stazione spaziale internazionale
Le armi di distruzione di massa
E le canzoni d'amore?
Cos'è che ci ha fatto inventare
La torre Eiffel, le guerre di religione
La stazione spaziale internazionale
Le armi di distruzione di massa
E le canzoni d'amore?