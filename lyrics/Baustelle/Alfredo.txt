[Testo di "Alfredo"]

[Strofa 1: Francesco Bianconi]
Un pezzetto bello tondo di cielo d'estate sta sopra di me
Non ci credo, lo vedo restringersi, conto le stelle, ora
Sento tutte queste voci, tutta questa gente ha già capito che
Ho sbagliato, sono scivolato, son caduto dentro il buco
Bravi, son venuti subito, son stato stupido, ma sono qua
Gli aiuti, quelli dei pompieri, i carabinieri

[Ritornello 1: Francesco Bianconi & Rachele Bastreghi]
Intanto Dio guardava il figlio suo
E in onda lo mandò
A Wojtyła e alla P2
A tutti lo indicò
A Cossiga e alla DC
A BR e Platini
A Repubblica e alla Rai
La morte ricordò
[Strofa 2]
Scivolo nel fango gelido, il cielo è un punto, non lo vedo più
L'Uomo Ragno m'ha tirato un polso, si è spezzato l'osso, ora
Dormo oppure sto sognando? Perché parlo, ma la voce non è mia
Dico: "Ave Maria, che bimbo stupido, piena di grazia, mamma"
"Padre Nostro, con la terra in bocca, non respiro, la tua volontà
Sia fatta, non ricordo bene, ho paura, sei nei cieli"

[Ritornello 2]
E Lui guardava il figlio suo
In diretta lo mandò
A Wojtyła e alla P2
A tutti lo mostrò
A Forlani e alla DC
A Pertini e Platini
A chi mai dentro di sé
Il vuoto misurò
