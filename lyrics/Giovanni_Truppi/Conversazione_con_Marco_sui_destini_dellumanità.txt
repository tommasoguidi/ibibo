[Testo di "Conversazione con Marco sui destini dell'umanità"]

Che poi questa cosa dei cattivi a me non è che mi convince veramente più di tanto
Mi sembra più un fatto che mi confonde le idee
Io invece ultimamente sto pensando più a una cosa tipo Matrix
Tieni presente Matrix?
Un fatto tipo Matrix e al posto delle macchine ci stanno le idee, il sistema
E allora partono i discorsi:
Se va meglio così, se andava meglio prima
Se era meglio che Putin andava o non andava in Ucraina
E tu midici che sono troppo pessimista
E che per esempio
Prima c'erano gli schiavi e mo nono ci stanno più
E tu mi fai l'esempio:
Gli egiziani tenevano gli schiavi
I romani tenevano gli schiavi
I valvassini tenevano i servi della gleba
E adesso gli schiavi non ci stanno più
Altra cosa
Prima non c'erano tutte queste libertà e mo ci stanno:
Uno può dire quello che vuole, può fare la scalata sociale,
Le donne posso votare, ala fine legalizzeranno pure le droghe leggere
E sarà sempre più facile essere omosessuale
Ma io dico
Fino all'800, per migliaia di anni
Le cose sono andate che i pochi hanno dominato sui tanti e i forti sui deboli
E se non eri dei pochi o dei forti ci stava poco da fare
E mo devo pensare che abbiamo preso una strada diversa?
Ma ti pare che le donne senza grossi danni e in pochi anni
Hanno levato di mezzo un'oppressione secolare?
Cioè che per pagine e pagine dei libri di storia non c'era traccia di loro e adesso sono uguali a noi?
Ma a niente a niente non è che sono state fottute due volte?
E te lo dico perché a volte mi sembra che tutto quanto parte proprio dalla donna
Che con tutte le guerre mondiali, la bomba atomica, gli aerei, internet
La cos più sconvolgente che è successa in Occidente da un centinaio di anni a questa parte è proprio la rivoluzione del rapporto tra gli uomini e le donne
E che l'Umanità sta ancora completamente stordita da questa cosa
E secondo te non ci sta connessione tra questa cosa e il fatto che ci stanno meno famiglie per esempio?
Non è che la famiglia di consuma di meno e ti conserva di più?
Mentre invece un esercito di donne e di uomini soli, giovani fino a quaranta anni
Fa girare più soldi, paga più affitti, si compra più telefonini
E non è perché uno deve difendere per forza la famiglia
Però non è nemmeno che la famiglia la devono difendere solo i bacchettoni
Quindi tu mi dici della libertà ma io non sono convinto
Semplicemente perché la libertà
Che è stata lo spauracchio di tutte le tirannie nei secoli dei secoli
Adesso non fa paura ma fa soldi
Quindi il problema non è come sta l'uomo singolo
L'uomo singolo sta male da sempre
Anzi, c'hai pure ragione tu a dire che mo mediamente
L'uomo singolo in occidente sta meglio
Il problema è di come sta l'umanità
Quello che può sperare
Quello a cui può aspirare
Quello che può cercare
Quello che può sognare
Perché prima anche se in una maniera
Sporca, fetente, malata, schifosa, scostumata,
Gli uomini stavano più assieme tra di loro
Stavano più attaccati, stavano più connessi
A loro stessi, alla Terra, alla storia e quantomeno a un'idea di Dio
E questo non c'è più
E non sono sicuro che sia una cosa buona
E quindi sono spaventato

Ma non è che l'origine di questa cosa o quelli che io considero i miei veri antagonisti sono persone fisiche
Non ci credo ai complotti, ai cattivi che si mettono intorno a un tavolo per decidere come distruggerci tutti
I cattivi ci sono ma quelli ci sono sempre stati
Però sono uomini
Mi immagino invece un fatto più pazzo
Tipo che pure ai cattivi la cosa gli è sfuggita di mano
Tieni presente Matrix? Tipo Matrix
Solo che non sono le macchine, è il sistema e basta
Una valanga che se ne va avanti per i fatti suoi
E alla fine Google, la BCE, Obama, il Parlamento Italiano, la regina Elisabetta
Me li immagino spaventati come noi, vittime e schiavi come me e te
Di una cosa che è immateriale ma è in ogni cosa
Dalla sopraffazione alla distrazione
Tieni presente Dio? Tipo Dio
Tieni presente il Diavolo?